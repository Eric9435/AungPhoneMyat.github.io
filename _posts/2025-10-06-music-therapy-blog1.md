---
layout: post
title: "🎶 Music therapy ဂီတကုထုံး- စကားလုံးတွေထက် ပိုမိုတဲ့ ကုသခြင်းတစ်မျိုး 🎶"
categories: [music]
tags: [music-therapy]
author: Eric Scott
---

🎶 Music therapy ဂီတကုထုံး- စကားလုံးတွေထက် ပိုမိုတဲ့ ကုသခြင်းတစ်မျိုး 🎶

ဂီတဆိုတာ စကားလုံးတွေ မရောက်နိုင်တဲ့နေရာအထိ ရောက်နိုင်တဲ့ အစွမ်းရှိပါတယ်။ စိတ်ဓာတ်တွေ မြင့်တက်လာအောင်၊ စိုးရိမ်ပူပန်မှုတွေ သက်သာသွားအောင်၊ လူအချင်းချင်း နက်နက်ရှိင်းရှိင်း ပိုချိတ်ဆက်မိအောင်လည်း ကူညီပေးနိုင်ပါတယ်။ နေ့စဉ်ဘဝမှာ အကျိုးရှိသလို ဂီတကို ကုထုံး တစ်ခုအနေနဲ့ သေသေချာချာ အသုံးပြုပြီး ကျန်းမာရေးနဲ့ စိတ်ပိုင်းဆိုင်ရာ ပျော်ရွှင်မှုတွေအတွက် အထောက်အကူယူနိုင်ပါသေးတယ်။
ဒါဆိုရင် ကျွန်တော်တို ဆက်ပြီး လေ့လာကြည့်ရအောင်

🗨️ ဂီတကုထုံးဆိုတာ ဘာလဲ?

ဂီတကုထုံးဆိုတာ ရိုးရိုးလေး သီချင်းနားထောင်တာမျိုး မဟုတ်ပါဘူး။ အသိအမှတ်ပြု ဂီတကုထုံးပညာရှင် တစ်ယောက်ကနေ လူတစ်ယောက်ချင်းစီရဲ့ စိတ်ခံစားမှု၊ အတွေးအခေါ်၊ ကိုယ်ခန္ဓာ ဒါမှမဟုတ် လူမှုရေးဆိုင်ရာ လိုအပ်ချက်တွေကို ဖြည့်ဆည်းပေးဖိုအတွက် ဂီတနဲ့ ပတ်သက်တဲ့ လုပ်ဆောင်မှုတွေ (ဥပမာ- သီချင်းဆိုတာ၊ တူရိယာတီးခတ်တာ၊ နားထောင်တာ၊ ကိုယ်ပိုင်သံစဉ် ဖန်တီးတာ၊ သီချင်းစာသားအကြောင်း ဆွေးနွေးတာ စသဖြင့်) ကို အသုံးပြုပြီး ကုသပေးတာပါ။ လူတစ်ဦးချင်းစီရဲ့ လိုအပ်ချက်နဲ့ ကိုက်ညီအောင် အထူးပြုလုပ်ထားတာမျိုးပါ။

> (ဒီအဓိပ္ပါယ်ဖွင့်ဆိုချက်ဟာ American Music Therapy Association နဲ့ Heart & Harmony ဘလော့ဂ်တွေမှာ တွေ့ရတဲ့ "ကုထုံးပညာရှင်တစ်ယောက်ရဲ့ လမ်းညွှန်မှုအောက်မှာ သတ်မှတ်ထားတဲ့ ရည်ရွယ်ချက်တွေအတွက် ဂီတကို အသုံးပြုတဲ့ ကုထုံး" ဆိုတဲ့ အဓိပ္ပါယ်ဖွင့်ဆိုချက်တွေနဲ့ ဆင်တူပါတယ်)
> 

🗨️ ဘယ်သူတွေအတွက် အထူးသင့်တော်လဲ?

တကယ်တော့ လူအများကြီးအတွက် ဂီတကုထုံးက အကျိုးကျေးဇူးပေးနိုင်ပါတယ်။ သုတေသနတွေနဲ့ နာမည်ကြီး ဘလော့ဂ်တွေကနေ တွေ့ရှိရတာတွေကို မျှဝေပေးချင်ပါတယ်။

 * စိတ်ဖိစီးမှု၊ စိုးရိမ်စိတ်နဲ့ စိတ်ဓာတ်ကျနေသူတွေ
   ဂီတနဲ့ ကုသမှုပေးတာဟာ စိတ်ဓာတ်ရေးရာ ဖိစီးမှုတွေကို လျှော့ချပေးနိုင်တယ်လို ပြသထားပါတယ်။ သုတေသနပေါင်း ၁၀၀ နီးပါးကို ပြန်လည်သုံးသပ်ကြည့်တဲ့အခါ ဂီတဟာ ဆေးရုံဆေးခန်းလိုနေရာတွေမှာ နာကျင်မှုနဲ့ စိတ်ဖိစီးမှုတွေကို သက်သာစေနိုင်တာ တွေ့ရပါတယ်။

 * သက်ကြီးရွယ်အိုတွေနဲ့ မှတ်ဉာဏ်ချိုယွင်းသူတွေ
   ဂီတကုထုံး (နားထောင်တာရော တက်တက်ကြွကြွ ပါဝင်တာရော) ဟာ သူတိုရဲ့ စိတ်ခံစားချက် ပိုကောင်းလာအောင်၊ စိတ်ဓာတ်ကျတာတွေ လျှော့ချပေးနိုင်အောင်၊ အပြုအမူဆိုင်ရာ ပြဿနာတွေကို ကူညီဖြေရှင်းပေးနိုင်အောင်နဲ့ ဘဝအရည်အသွေးကို မြှင့်တင်ပေးနိုင်အောင် အထောက်အကူပြုတယ်လို ဆိုပါတယ်။

 * စိတ်ပိုင်းဆိုင်ရာ ခံနိုင်ရည်ရှိမှု လိုချင်သူတွေ
   မကြာသေးမီက လေ့လာမှုတွေအရ ဂီတကုထုံးဟာ စိတ်ဖိစီးမှု၊ စိုးရိမ်စိတ်နဲ့ စိတ်ဓာတ်ကျတာတွေကို လျှော့ချပေးနိုင်ပြီး လူမှုဆက်ဆံရေးနဲ့ စိတ်ခံစားမှုတွေကို ပိုမိုဖော်ပြနိုင်အောင်လည်း ကူညီပေးနိုင်တယ်လို ဖော်ပြထားပါတယ်။

သုတေသနတွေကကော ဘာပြောလဲ?
ဂီတကုထုံးဟာ ထင်မြင်ချက်သက်သက်မဟုတ်ဘဲ တကယ်အကျိုးရှိကြောင်း သုတေသနအချက်အလက်တွေကနေ သိနိုင်ပါတယ်။

 * ၂၀၂၁ ခုနှစ်မှာ လုပ်ခဲ့တဲ့ သုတေသနတွေအရ ဂီတကုထုံးဟာ ဆေးကုသမှု ခံယူနေရတဲ့သူတွေမှာ စိုးရိမ်စိတ်၊ နာကျင်မှု၊ ပင်ပန်းနွမ်းနယ်မှုတိုကို ကူညီပေးနိုင်ပြီး ဘဝအရည်အသွေးကို မြှင့်တင်ပေးနိုင်တယ်လို တွေ့ရပါတယ်။

 * နောက်ပြီး BMC Psychology (၂၀၂၅) မှာ ထုတ်ပြန်ခဲ့တဲ့ လေ့လာမှုတစ်ခုအရလည်း ဂီတကုထုံးဟာ ပါဝင်သူတွေရဲ့ စိတ်ဖိစီးမှု၊ စိုးရိမ်စိတ်နဲ့ စိတ်ဓာတ်ကျတာတွေကို သိသိသာသာ လျှော့ချပေးနိုင်ပြီး စိတ်ခံစားမှုတွေကို ပိုပြီး ထုတ်ဖော်ပြောဆိုနိုင်အောင် ကူညီပေးခဲ့ပါတယ်။

 * ဒီအပြင် ဂီတကုထုံးဟာ စိတ်ခံစားချက်ကို ပိုမိုကောင်းမွန်စေတာ၊ စိတ်ခံစားမှုတွေကို ထိန်းချုပ်နိုင်အောင် ကူညီပေးတာ၊ အချိုသော အာရုံကြောဆိုင်ရာ ရောဂါတွေမှာ သိမြင်မှုစွမ်းရည်ကို မြှင့်တင်ပေးတာနဲ့ ကိုယ်ခန္ဓာပြန်လည်ထူထောင်ရေးကိုပါ အထောက်အကူပြုတယ်ဆိုတဲ့ အထောက်အထားတွေ ရှိနေပါတယ်။
သတိထားသင့်တဲ့အချက်တွေက ဘာတွေလဲ?

 * ဂီတကုထုံးဆိုတာ လိုအပ်ရင် ဆေးပညာရှင်တွေ ဒါမှမဟုတ် စိတ်ပညာရှင်တွေရဲ့ ကုသမှုကို အစားထိုးတာမျိုးတော့ မဟုတ်ပါဘူး။ ဒါပေမယ့် ပူးပေါင်းပြီး ကုသလိုရတဲ့ အားဖြည့်ကုထုံးတစ်ခုအနေနဲ့ အကျိုးရှိပါတယ်။

 * ဂီတနဲ့ ကုထုံးနှစ်ခုလုံးကို နားလည်တဲ့ ဂီတကုထုံးပညာရှင် တစ်ယောက်ရဲ့ လမ်းညွှန်မှုအောက်မှာ လုပ်ဆောင်တာက အကောင်းဆုံးပါပဲ။

 * လူတစ်ယောက်ရဲ့ နှစ်သက်မှု (ဂီတအမျိုးအစား၊ တက်တက်ကြွကြွ ပါဝင်တာ ဒါမှမဟုတ် နားထောင်ရုံပဲလား စသဖြင့်) ပေါ်မူတည်ပြီး အကျိုးသက်ရောက်မှုက ကွာခြားနိုင်ပါတယ်။ ကိုယ်နှစ်သက်တဲ့ ဂီတကို ကိုယ်တိုင်ရွေးချယ်တဲ့အခါ အကျိုးကျေးဇူး ပိုများတယ်လို လေ့လာမှုတွေက ပြသထားပါတယ်။

🗨️ ဘာကြောင့် ဒီအကြောင်းတွေ မျှဝေသင့်တာလဲ?

ဂီတကုထုံးအကြောင်း ဗဟုသုတတွေ မျှဝေပေးခြင်းဟာ လူအများကြီးကို ဒီအကျိုးကျေးဇူးတွေအကြောင်း ပိုသိစေမှာပါ။ ပြီးတော့ ရောဂါတစ်ခုလို သဘောထားတာမျိုးတွေ လျော့နည်းလာပြီး ပိုပြီး လက်ခံလာနိုင်မှာပါ။ ကိုယ်တိုင်တောင် နေ့တိုင်း သီချင်းလေး နည်းနည်းဆိုတာ၊ နားထောင်တာ၊ ဖန်တီးတာလောက်နဲ့တောင် စိတ်ချမ်းသာမှုကို ရစေနိုင်ပါတယ်။

ဒီလို အသိပညာတွေ ပိုများလာရင် အကျိုးအမြတ်မယူတဲ့ အဖွဲအစည်းတွေ၊ ရပ်ရွာအသိုင်းအဝိုင်းတွေနဲ့ ကျန်းမာရေးစောင့်ရှောက်မှုဌာနတွေမှာ ဂီတကုထုံးကို ပိုပြီး ကျယ်ကျယ်ပြန့်ပြန့် လုပ်ဆောင်လာနိုင်မှာပါ။
ဂီတနဲ့ပတ်သက်ပြီး မိတ်ဆွေတိုရဲ့ အမှတ်တရလေးတွေကိုလည်း comment မှာ မျှဝေပေးခဲ့ပါဦး 🎶

Music therapy နဲ့ပတ်သက်တဲ့ အကြောင်းအရာများကို
ယခု profile ကနေပဲ ဆက်လက်မျှဝေသွားမှာဖြစ်ပါတယ်

#Eric #MusicTherapyBlog1 #PianoForALL
